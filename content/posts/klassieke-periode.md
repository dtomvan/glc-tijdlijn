---
slug: "6"
title: "Klassieke periode"
date: 2023-06-25T14:42:24+02:00
draft: false
---

Jaartallen: ~500 voor Christus t/m ~330 voor Christus

Begingebeurtenis: perzische oorlogen

Eindgebeurtenis: dood van Alexander de Grote

# Atheense democratie
Na de hervorming van Kleisthenos worden nu de praktische mededelingen en
plichten vermeld bij de *Fylen*. Dit was een centrale nieuwsplek in Athene
georganiseerd op *eponieme held*. Hier moest je ook heen om te weten of je
ergens voor opgeroepen wordt, bijvoorbeeld een rechtszaak. Ook was er de *Pnyx*,
de vergaderplaats voor de `βουλη`. Dankzij de nieuwe technologische inzichten
heeft men een waterklok, waarmee bijgehouden wordt hoe lang een spreker al aan
de beurt is. Hier wordt het ostracisme ook uitgevoerd:

## Ostracisme
Het ostracisme komt van het Griekse `έξω-οστρακισμός`. Er werd op potscherven
gekerfd, om zo je stem uit te brengen aan de vergadering.

![Ostrakon](../../ostrakon.jpg)
*Een ostrakon met de naam van Themistokles - Door Han borg - Eigen werk, Publiek domein, https://commons.wikimedia.org/w/index.php?curid=2730578*

## Totstandkoming democratie
Deze democratie is dus min of meer "ingevoerd" door Kleisthenos in 508 voor
Christus, maar hoe is deze dan zo populair geworden? Misschien dankzij de
"Oresteia" van Aeschylos. Het verhaal gaat over de moord van Klytaimnestra op
Agamemnon, die overigens getrouwd waren, en waarop de wraakactie van de zoon
Orestes volgt om zijn moeder ook van het leven te beroven. Hier speelt dus de
wraakactie centraal als doel om je eigen gelijk en rechtvaardigheid af te
dwingen, maar is dat wel de juiste manier? Zo zet Aeschylos dit fenomeen neer,
als niet verantwoord voor de samenleving. Zo heeft hij de mensen weten te
overtuigen dat de democratie de beste staatsvorm is en zo ook de meeste
conflicten rechtvaardig op kan lossen, of althans beter dan hoe her eraan toe
ging in de Oresteia.

![Aeschylos](../../aeschylos.jpg)

*Aeschylos, schrijver van onder andere de Perzen en de Oresteia - Door
Bibliothek des allgemeinen und praktischen Wissens. Bd. 5&quot; (1905), Abriß
der Weltliteratur, Seite 43Original caption:AischylosMarmorbüste im Museo
Capitolino, RomScan by User:Gabor, Publiek domein,
https://commons.wikimedia.org/w/index.php?curid=52585*

# Filosofie
In den beginne... was er de natuurfilosofie, wat later werd vervangen door
logischer redeneren over concepten en gebeurtenissen. Dit gebeurde vooral in
Athene, bijvoorbeeld op de door hem opgerichtte en gelijknamige academie van
Plato (in het Grieks `ακαδημεια`). Hier kon je leren denken en schrijven net zoals
Plato dat zelf ook deed. Hij schreef namelijk aporetische dialogen tussen zijn
eigen leermeester - Socrates - en een figuur wat meestal een toevallige voorbijganger was.
Dat betekende dat aan het einde van de discussie over een abstract onderwerp dat
Socrates in deze verhalen had met zijn gesprekspartner, deze persoon in een
staat van totale aporie verkeerde; hij wist niets meer, zoals Socrates dat ook
had ervaren. Hij dacht: "het enige dat is weet is dat ik niets écht weet."

![Plato links](/plato.jpg)
*Plato (links) op een fresco in zijn Atheense school - By Raphael - Web Gallery of Art:   Image  Info about artwork, Public Domain, https://commons.wikimedia.org/w/index.php?curid=75881*

# Drama
Het moderne woord drama komt van het Griekse `δραμα`, wat simpelweg "handeling"
betekent. In de klassieke periode was ook nog altijd de tragedie, geschreven
door auteurs als Aeschylos, Sophokles en Euripides. Ook was er de opkomst van de
komedie, onderverdeeld in de oude en de nieuwe komedie. Hier een vergelijking:

| Stijl          | Kenmerken                        | Thema's                  | Schrijvers                         |
| ---            | ---                              | ---                      | ---                                |
| Tragedie       | Vaak een onderliggende boodschap | dood, verderf, verdriet  | Aeschylos, Spophokles en Euripides |
| Oude komedie   | Overdreven kostuums en maskers   | Maatschappelijke thema's | Aristophanes                       |
| Nieuwe komedie | Met typetjes als de sluwe slaaf  | Huiselijk                | Menander                           |
# Geschiedsschrijving
Er was een revolutie in de manier van geschiedsschrijving in deze periode. De
"vader van de moderne geschiedsschrijving" was Herodotos van Hallikarnassos,
bekend van zijn "Historiën" over de Perzische oorlogen. De Perzen werden in dit
verhaal beschouwd als "`βαρβαροι`". Het is een lang en soms saai verhaal, met
veel zijpaden en uitwijdingen. Vernieuwend was dat hij gebruik maakte van
feitelijk bewijs, wat hem een betrouwbare maar secundaire bron maakt.

Een andere bekende geschieddschrijver uit die tijd was Thoukidides, die het
moderner aanpakte: hij maakte gebruik van ooggetuigen, die dus een duidelijker
en een beter beeld hadden over de gebeurtenissen die gedocumenteerd worden. Hij
schreef over de Peleponnesische oorlogen.

Aischylos schreef ook over de Perzen, maar als historische tragedie. Hij schreef
het verhaal van de oorlog vanuit het perspectief van de Perzen zelf. Je leert in
dit verhaal niet alleen "de waarheid" over deze oorlog, maar je kan ook leren
meeleven met de Perzen (als publiek).
